الخوارزمية اللي ماشيين بيها

اول حاجة: هاخد من المستخدم المحطة اللي هو هيبدا منها  والمحطة اللي عايز يوصلها وبعد كده هعمل تشيك سريع لو موجودين اصلا ولو هم مش نفس المحطة

تاني حاجه: لو التشيك تمام(والمكسيك برضو ههه) هيخش في الفانكشن الكبيرة (get_roadmap) اللي هتطلعله المسار بتاعه وسعر التيكيت اللي يقطعها والمدة وعدد المحطات
الفانكشن دي هتاخد الخطين اللي هدور فيهم والمحطة الاولي والاخيرة ومحطات التحويل
1. check_initial_line : المفروض الفانكشن دي هتاخد الخطين اللي هدور فيهم والمحطة الاولي علشان خاطر اعرف المحطة الاولي دي في اني خط 
هتطلعلي ايه الخط اللي انا فيه (initial_line) والمكان بتاعي في الخط ده (initial_position) واخر حاجه تعرفني برضو الخط التاني هيكون ايه علشان ده كمبيوتر معيفهمش يبو عمو (another_line).

2. (ميلك) تشيك سريع كده علي المحطة الاخيرة دي في الخط اللي المحطة الاولي فيه ولا لا؟
	2.1: لو اه يبقي هروح للفانكشن direct_to_destination: دي مابتتفاهمش بتروح طوالي من المحطة الاولي للاخيرة بس لازم يكونو في نفس الخط تاخد بس اول محطة واخر محطة والخط بتاعهم(من فانكشن التشيك، والمكان بتاع اخر محطة من الفايند عادي ودخل الفانكش الكبيرة) وهطلع المسار بتاع المحطات في ليست بما فيهم المحطة الاولي والاخيرة (roadmap) وكمان السعر والوقت وعدد المحطات [Ticket_price, Journey_time, Stations_number]. 
وبالمناسبة ده برضو هيكون الخرج النهائي للفانكشن الكبيرة


	2.2: في حالة انهم مش في نفس الخط هنحتاج نحول من خط لخط فلازم اوصل لاقرب محطة تحويل بالنسبة للمحطة الاولي. -- وخد بالك من اقرب دي... فهنستخدم فانكشن (get_nearest_interchange) واللي ببساطة هتاخد محطات التحويل اللي مخزننها والخط اللي فيه المحطة الاولي والخط التاني والمكان اللي فيه المحطة الاولي من الفانكشن بتاعت التشيك وتحسب الحسبة وتطلعلي مكان اقرب محطة دي في الخط الابتدائي ايه والمكان بتاع نفس المحطة في الخط المقابل
 
المفروض بقا بعد كده هنعمل حاجه بسيطة هنستخدم فانكشن (direct_to_destination او الملقبة بطوالي يا ابو عمو) علشان تروح من المحطة اللي هيبدأ من عندها لحد المكان اللي فيه اقرب محطة تحويل ليا في الخط اللي واخدها من الفانكشن اللي فوق دي... فهتخرجلي المسار والسعر والعدد والمدة وكده

وهستخدمها تاني برضو بس المره دي في الخط التاني بقا والنقطة الابتدائية بتاعتي هي مكان محطة التحويل في الخط التاني ولغاية المحطة اللي عايز اوصلها. وهتخرجلي المسار التاني بقا والسعر (ودي مشكلة اصلا او تاخد بالك) وعدد المحطات (دي مشكلة كمان) والمدة (مش محتاجة دي كمان)

---- المشكلة في الحل بتاع التحويل دي ان الفانكشن هستخدمها مرتين وهتطلعلي مسارين تمام واقدر اجمعهم عادي بس كده هكرر محطة التحويل مرتين وبالتالي المدة هتزيد وكمان العدد بتاع المحطات (بس حاسس ان في نفس الوقت ان التكرار ده ممكن يساعدنا واحنا بنعرض المسار بحيث لو لقينا مكرر نقوله حول وكده)

---- مشكلة كمان بقي هي ان السعر بيعتمد علي عدد المحطات وفي كل ناتج ممكن يطلع سعر تذكرة ومينفعش اجمعهم


عايزين ندور علي حل للمشكلتين ففكر ممكن نحلهم ازاي والكود معاك عرفني ايه الفكرة اللي ممكن نحل بيها المشكلة دي ونبدء نشتغلها انا وانت كل واحد بطريقته لحد ما نوصل لاحسن شكل. وغير علي الكود برضو براحتك ولو عرفت الاستراكت شغال ازاي وممكن نضيفه ازاي غير في الكود واعمل استراكت وابعتلي افهمه



***ملحوظة هامة***** 
عايزك تفتكر نفطة برضو علشان حسيتك ناسيها واحنا بنشتغل النهارده وهي ان وانا بعمل الفانكشن الدخل والخرج اللي بكتبه ده بيكون متغيرات افتراضية بس علشان اعرف اشتغل عليها واشوف لما يخشلي شكل الداتا دي اشتغل عليها ازاي وكده 

ونقطة تانية برضو وهي ان لو عندي فانكشن وجواها فانكشن تانية لو الفانكشن الكبيرة واخدة مثلا a , b دول هيبقو متاحين اقدر استخدمهم عادي في الفانكشن الصغيرة اللي جوه وهيكونوا جلوبال بالنسبالها فهستخدمهم باسمهم عادي